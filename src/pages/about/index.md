---
title: O nas
menu: true
order: 10
---

<!-- end -->

Nasza grupa powstała parę lat przed zarejestrowaniem stowarzyszenia. W kwietniu 2018 spotykamy się w gronie znajomych
z bydgoskiego Radia Uniwersytet na II Bydgoskim Hackathonie. Jako, iż nie mamy nazwy ani nawet pomysłu, używamy
znalezionego w internecie generatora losowych nazw i przyjmujemy miano __Inner Savages__. Imprezę wygrywamy nie będąc
świadomymi, że to dopiero początek.

Idea współzawodnictwa i poglębiania wiedzy w czasie hackathonów spodobała nam się na tyle, iż zaczęliśmy rozglądać się
za podobnymi imprezami. Wzięliśmy udział w kolejnych hackathonach i rozpoczęliśmy przygodę z formatem Capture
The Flag. Poza zmaganiami konkursowymi spotykamy się na meetupach, konferencjach i webinarach. Jesteśmy ciekawi i głodni
wiedzy. Staramy się z każdego wydarzenia wynieść coś pozytywnego.

Na początku 2020 z inicjatywy Łukasza pojawia się chęć dalszego działania. Proponowaną formą zrzeszenia się jest
stowarzyszenie rejestrowe. Pandemia koronawirusa krzyżuje nam lekko plany. Po paru próbach zorganizowania zebrania
założycielskiego, w końcu udaje się nam to dopiero w sierpniu 2020. Uchwalamy statut, wybieramy Zarząd oraz Komisję
Rewizyjną. Formalnie w KRS zostajemy zarejestrowani 28 sierpnia 2020. Od tego momentu zaczynamy funkcjonować jako 
stowarzyszenie __Inner Savages__.

Celem stowarzyszenia jest prowadzenie działalności edukacyjnej, naukowo-technicznej i kulturalnej zwłaszcza w zakresie
inicjowania, wspierania i pomocy w przedsięwzięciach edukacyjno-kulturalnych i naukowo-technicznych związanych z branżą
informatyczną, w szczególności z wolnym oprogramowaniem oraz programowaniem. *(zapis z naszego statutu)*

W chwili obecnej realizujemy swoje cele głównie poprzez uczestnictwo w wydarzeniach informatycznych, w szczególności:
 - konferencjach
 - meetupach
 - hackathonach
 - capture the flag
 
W przyszłości chcemy zorganizować własne imprezy w powyższych formatach. Działamy non-profit, więc wszystko jest 
uwarunkowane czasem, jakim dysponują nasi członkowie. Wierzymy w to, iż drobnymi krokami będziemy realizować nasze cele.
Nadal jesteśmy na początku drogi.